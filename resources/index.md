--------------------------------------------------------------------------------
:type mega-heading
:title Hva er raskeste veien i mål?

--------------------------------------------------------------------------------
:type reference
:logo /logos/nsb.png
:img /references/bengt-lyng.jpg
:name Bengt Lyng
:phone +47 924 33 836
:title Avdelingssjef, NSB Fellestjenester IT
:body

Kodemaker leverte ny teknisk løsning på kortere tid enn vi
forventet, og vi fikk derfor også utviklet vesentlig mer enn vi
først antok. Kodemaker løste oppgaven med minimal administrasjon. De
er kunnskapsrike og løsningsorienterte fagfolk, og ikke minst var de
flinke til å involvere og diskutere løsningene underveis med oss som
oppdragsgiver.

Anbefales sterkt!
--------------------------------------------------------------------------------
:type reference
:img /references/christian-printzell-halvorsen.jpg
:logo /logos/finn.png
:name Christian Printzell Halvorsen
:phone tlf.nr. på forespørsel
:title CEO, FINN.no
:body

Kodemaker har vært en av våre viktigste leverandører av teknologikonsulenter
siden 2008. Vi er meget godt fornøyd med bidraget til FINN.no
sin utvikling i disse årene. Kodemaker utmerker seg med spesielt høyt
kompetansenivå, og ikke minst evnen til å tenke nytt og utfordre etablerte
sannheter. Vi opplever Kodemakere som sosialt dyktige, og vi engasjerer de
gjerne igjen når behovet oppstår.
--------------------------------------------------------------------------------
:type illustrated-column
:illustration /forside/haier.jpg
:body

Nå skal du høre. **I Kodemaker har vi en tøff modell. De som ikke
har oppdrag, har ikke lønn. På den måten sikrer vi at alle Kodemakere
er folk som får jobben gjort.** Er du ikke flink nok, ramler du av.

Det er kanskje brutalt, men verden kan være tøff. Hvor mange
IT-prosjekter går ikke på trynet? Hvor mange ledere har ikke
ufrivillig havnet i avisen? Det verste er at det er ofte ikke deres
feil. **Programmering er komplekst, og graden av kompleksitet er stort
sett ukjent i dét prosjektet begynner**.

Det er klart det er store muligheter for å trå feil.

--------------------------------------------------------------------------------
:type illustrated-column
:title Hva skal til for at ditt prosjekt lykkes?
:illustration /forside/krussedull.jpg
:body

**Uansett om vi skal hjelpe deg eller du ordner biffen selv**, er det
noen faktorer som bidrar sterkt til **om ditt prosjekt blir ferdig,
i tide og på kost,** eller om du sitter igjen med en halvferdig
kodebase det er sirup å gjøre endringer i.

Noe av det første du kan gjøre, er å hente inn **folk som har vært ute
en vinternatt før**. Folk som har møtt hårete problemer før, folk som
har løst komplekse problemer før, folk som ikke er redde for å kaste
seg helhjertet inn i et ormebol av kompleksitet. For, tro du meg, hvis
det ikke er et lekeprosjekt du har, så finnes det komplekse problemer
under overflaten, som noen må ta tak i og løse, for å få prosjektet
ditt i mål.

--------------------------------------------------------------------------------
:body

<hr class="mhn">
<megalist>
 <heading>Du må ha <br>en fungerende arbeidsprosess</heading>
 <text>
   Om det er Scrum, Kanban, eller en annen prosess er ikke det viktige,
   men at du har en definert prosess som lar deg prioritere saker basert
   på forretningsverdi og tilgjengelige ressurser for implementering, og
   som gir deg transparens i forhold til fremdrift, så du ikke risikerer
   at oppgaver du trodde var ferdig for lenge siden, blir hengende i løse
   luften et sted på veien.
 </text>
 <heading>Du må ha <br>automatiserte <br>tester</heading>
 <text>
   Etter hvert som kodebasen vokser, vil endringer du gjør ett sted,
   kunne ødelegge funksjonalitet et annet sted, uten at det er
   umiddelbart innlysende. Hvis det ikke oppdages med en gang, av
   automatiserte tester, kan slike bugs leve lenge og bli svært dyre.
 </text>
 <heading>Du må ha <br>en automatisert <br>bygg-prosess</heading>
 <text>
   Å få endringer ut på test-servere og ut i produksjon kan bli et
   uforutsigbart mareritt, avhengig av noen få nøkkelpersoner, hvis ikke
   også denne delen av jobben er automatisert med kode. Det tar litt tid
   å sette opp, men timene sparer du inn utallige ganger.
 </text>
 <heading>Du må ha <br>en entydig <br>"definition <br>of done"</heading>
 <text>
   Når er en funksjonalitet "ferdig"? Er det når en utvikler sier "det har
   jeg laget"? Er det når en annen utvikler har sett på den koden, og
   sagt "ok"? Er det når noen i teamet har testet funksjonaliteten på en
   test-server? Er det når noen utenfor teamet har testet
   funksjonaliteten, og godkjent den? Hvis du ikke vet nøyaktig hva det
   betyr at en sak er "ferdig", risikerer du å gå på en stygg smell mot
   slutten av prosjektet, når det viser seg at mange av sakene er
   "ferdige ... de mangler bare tester, feilhåndtering, og css", for
   eksempel.
 </text>
</megalist>
<hr class="mhn">

--------------------------------------------------------------------------------
:type illustrated-column
:illustration /forside/team.jpg
:body

Nå er det sånn at **ingen kan alt**. I en verden som blir stadig mer
spesialisert, er det uhyre viktig at menneskene du har, har **et
nettverk å trekke på**, når de står fast. For de kommer til å stå
fast. I Kodemaker har vi tette bånd til hverandre. Vi reiser på turer
sammen, kjenner hverandres familier. Vi diskuterer daglig fag i
egne fora på nett. Vi har et **svært sterkt fagmiljø**, der vi
hjelper hverandre, lærer av hverandre, spør hverandre... trekker
hverandre oppover. **Leier du inn noen av oss, har du alle på ditt
lag.**

--------------------------------------------------------------------------------
:type illustrated-column
:title Du har mye ansvar, og mye å tenke på
:illustration /forside/tornado.jpg
:body

Vi forstår at du har mye å tenke på. Vi forstår at du kan oppleve
press både ovenfra og nedenfra. Vi jobber også som problemløsere, og
står hver dag ovenfor utfordringer vi ikke enda vet hvordan vi skal
løse. Vi kan hjelpe deg å stå trygt omringet av daglig usikkerhet.

Med et team av Kodemakere har du mennesker rundt deg som er dyktige
problemløsere. Som kommer til deg med erfaring, nettverk, og friske
øyne. Som vet hvor de skal starte med å ta fatt på et mangehodet troll
av et problem. Som har en verktøykasse av "best practices",
heuristikker og erfaringer med seg. Folk som er selvdrevne og
initiativrike, som ikke setter seg ned og venter på at noen skal gi dem
en løsning, men som tar tak og skaper løsningen selv.

--------------------------------------------------------------------------------
:type illustrated-column
:title Du får kun erfarne Kodemakere
:illustration /forside/klosser.jpg
:body

All ære til de firmaene som tar inn juniorer, som tar dem under sine
vinger og lar dem utvikle seg, lære, og modnes. Det er et
langtidsprosjekt det står respekt av. I noen settinger er det riktig å
gjøre: når du ønsker å ha folk hos deg i årevis.

Andre ganger er det viktigste å få ting gjort så fort som mulig. Som *hired
guns* er det naturlig at du bare får seniorer fra oss.

- kun seniorer, så du ikke taper verdifull tid på feil som lett kunne
  vært unngått
- mennesker med nettverk, så du ikke risikerer å stå fast på grunn av
  problemer teamet ikke vet løsningen på
- friske øyne, så du får ristet løs i gamle tankemåter som kanskje
  ikke gavner deg lenger

Det er mange som har tillit til oss. Vi har hatt oppdrag hos blant andre
FINN.no, Forsvaret, NSB, Telenor, Hafslund, SPiD og Animalia.

--------------------------------------------------------------------------------
:type reference
:img /references/torkel-randem.jpg
:logo /logos/animalia.png
:name Torkel Randem
:phone +47 991 68 897
:title Økonomi- og utviklingssjef
:body

Kodemaker har vært en bærebjelke i vår satsning på nyutvikling av fagssystemer.
De er høykompetente, byr på seg selv og fungerer strålende som mentorer for våre
egne utviklere. Våren 2013 leverte vi med hjelp av Kodemaker et nytt og moderne
system for Storefekjøttkontrollen. Lanseringen var svært vellykket og systemet
har blitt veldig godt mottatt av brukerene.

--------------------------------------------------------------------------------
:type illustrated-column
:title Vi ønsker selvfølgelig at alle våre oppdrag lykkes, og derfor stiller vi noen krav
:body

Vi er bare et visst antall mennesker, og hver av oss kan bare jobbe
med ett oppdrag av gangen. Det er i alles interesse at prosjektet ditt
skal lykkes. Derfor velger vi bare oppdrag vi selv har stor tro på.
Det finnes selvfølgelig ingen garantier her i livet,
men vi mener og tror at punktene beskrevet over er uhyre viktige. La
oss gjenta dem fort:

- du må ha en fungerende arbeidsprosess
- du må ha automatiserte tester
- du må automatisere byggeprosessen
- du må ha en entydig "definition of done"

**Hvis du ikke allerede har disse tingene på plass, må du være 100%
villig til å la oss hjelpe deg å få dem på plass.**

--------------------------------------------------------------------------------
:type illustrated-column
:illustration /forside/papir.jpg
:body

For å hjelpe oss å plukke ut oppdrag vi har tro på, vil vi gjerne
høre mer om deg og dine planer. La oss ta en prat!
[Fyll inn ditt telefonnummer eller din epost-adresse på den neste siden ...](/skjema/)
Vår daglige leder Kolbjørn Jetne tar kontakt med deg så snart han har mulighet.
Stort sett vil du høre fra ham innen to arbeidsdager.

Altså: [Skriv inn telefonnummer eller epost-adresse her](/skjema/).

--------------------------------------------------------------------------------
:type illustrated-column
:title ... eller du kan forbli i uvissheten
:illustration /forside/egg.jpg
:body

Som sagt, finnes det ingen garantier her i livet. Men med Kodemaker på
din side står du tryggere og har større sjanser for å lykkes. Du får
kode som fungerer, raskere. Du får noen av bransjens skarpeste hoder
til å holde full fokus på dine mål. Du får folk som spiser
beste-praksis til frokost til å skrive din kode. Du får et nettverk av
dyktige fagfolk på din side.

[Du får rett og slett Kodemaker](/skjema/).

--------------------------------------------------------------------------------
