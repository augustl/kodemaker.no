:title Kodemaker PULS #2
:published 2015-10-31
:author august
:body

Det er allehelgensaften, jeg er tom for kanelsnurrer, og det er tid for PULS!

**Magnus *er* Light Table**

Magnus har havna på editor-konfigureringskjøret, og lager sin egen teksteditor. I forbindelse med deltagelse på Codemesh i London til uka og medfølgende Elm-workshop, har magnus laget en [Elm-plugin](https://github.com/rundis/elm-light) ([bloggpost](http://rundis.github.io/blog/2015/elm_light.html)).

På toppen av det hele har Magnus vist nok engasjement til at han har endt opp som en av tre core committers til Light Table. En kjernekar, Magnus, åpenbart på flere måter. (Core committer. Kjernekar. Get it?)

Derfor blir det naturlig å nevne her at version [0.8.0 av Light Table er lansert](https://twitter.com/lighttable/status/657932834787717120). Det tipper jeg at [Magnus er glad for](https://groups.google.com/d/topic/light-table-discussion/2csnnNA1pfo/discussion).

**Christian holdt foredrag på Iterate**

Iterate har ukentlige frokostmøter, og 30. september var Christian på plass og snakket om testing av JavaScript med fokus på hvordan man organiserer litt større apps på en måte som gjør at tester hører hjemme et sted. Christian snakket også om React, og hans favoritt-teknologi Angular. Folk i Iterate [angret på at de var i Frankrike](https://twitter.com/slipset/status/649118150374592512) og [var generelt fornøyde](https://twitter.com/varlx/status/649129247919992832). Det er naturligvis et tvilstilfelle om det er et kompliment å bli kalt pragmatisk, men i dette tilfellet var det visst ment positivt.

**Parens of the Dead, episode 7**

Magnar jobber videre med Parens of the Dead, se episode 7 her: http://www.parens-of-the-dead.com/e7.html. Det viser seg at Magnar har nådd en posisjon hvor ["the magic of his voice"](https://twitter.com/sickill/status/653849906944299008) får folk til å gå med på omtrent hva som helst.

**Open source-bidrag**

Gode issues i issue-trackeren er noe alle open source-prosjekter elsker. Ronny trekker i trådene og endte opp med å få noe han trengte ved å [rett og slett be om det](https://github.com/uberall/grails-asset-autoprefixer/issues/2). Deilig! Ser likevel ut til at Ronny har litt å hente på karisma-fronten, da [issuen](https://youtrack.jetbrains.com/issue/IDEA-146429) om at IntelliJ sin "outdated version"-warning mangler for git, har stått ganske stille. Ronny har dog også tatt saken i egne hender med noen patcher, denne måneden i form av to dokumentasjons-patcher ([1](https://github.com/grails/grails-doc/pull/392), [2](https://github.com/grails/grails-doc/pull/391)) til Grails.

Odin rapporterte også issues, nemlig [korrupsjon](https://github.com/int128/groovy-ssh/issues/77) (heldigvis teknisk, ikke økonomisk) i groovy-ssh, som ble fikset ganske raskt.

Alf Kristian fikk en patch inn i Clojure. [En filleting](https://github.com/clojure/clojure/commit/fd50af1680f40d199bac373f4638e2dde02bfa5a), sier han selv, men uten filler ville ikke gulvene blitt rene, eller noe sånt. Dette betyr forresten at Alf Kristian har sendt brev hjem til Rich Hickey og sagt at Rich kan få gjøre hva han vil med koden til Alf Kristian. Helt sant! That's how they roll.

Optimus, Magnar sin "asset pipeline" for Clojure-webapps, [fikk en issue meldt inn](https://github.com/magnars/optimus/issues/47). Noen andre enn Magnar svarte på issuen og fikset den. Det er slettes ikke verst!

André [deler sin .vimrc](https://github.com/bonkowski/dotfiles/commit/5891e3b1c160dfd6d95df1f609cf036885ef3c3b)!

Fredrik har laget [en ansible-sak](https://github.com/fredrikaubert/openalpr-pi) for å sette opp openalpr på en raspberry pi. Jeg hører rykter om at openalpr er noe som kan brukes, helt tenkt, til å lese av bilskilter, i et tenkt scenario fra et kamera montert på en motorsykkelhjelm. Det ville jo bety at man f.eks kunne koble dette mot en database over kjente sivilsnut-bilskilter og blitt informert om dette mens man var ute og kjørte. Men nå bare gjetter jeg helt fritt her.

Kristoffer har tatt over Kjetil sin plass i Deichmanske, og Kristoffer har dermed en hel rekke (33) commits i deres prosjekt, https://github.com/digibib/ls.ext.

Magnar har vært inne og bidratt med noen fikser på "extreme startup", som var koden Magnar brukte for å drive kodekonkurransjen på forrige medarbeidersamling. [En liten endring i README-en](https://github.com/rchatley/extreme_startup/pull/47/files). Readme-usabilty skal man ikke kimse av! Han har også bidratt med [en fiks til Devcards-prosjektet](https://github.com/bhauman/devcards/pull/59), for å sørge for at Devcards holder fingrene av fatet når man ber om det. Utover det kan vi vel si at det er den sedvanlige aktiviteten i ymse av Magnar sine emacs-relaterte prosjekter, denne måneden dash.el og s.el.

Stein Tore fortsetter å [dele for hele verden hvordan huset hans er skrudd sammen](https://github.com/steintore/ansible_openhab_linux).

**Bloggposter**

To bloggtørre måneder på rad. Da vet dere det.