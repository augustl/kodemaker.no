:title Eivind Barstad Waaler
:published 2015-05-11
:illustration /photos/blog/eivind-waaler.jpg
:presence twitter eivindw, github eivindw, linkedin /pub/eivind-barstad-waaler/0/410/b5a
:contact-form

##### Er du interessert i ny jobb?

Vi har planer om å ansette ytterligere en Kodemaker i løpet av året hvis vi
finner den rette. Er det deg?

:contact-form-button Ja, jeg er interessert!

:body

Eivind har over 15 års erfaring som utvikler og kommer fra BEKK til Kodemaker den 1. september. Han har ingeniør-utdanning fra HiST (1998) og mastergrad fra UiO ([2010](https://www.duo.uio.no/bitstream/handle/10852/8712/Waaler.pdf?sequence=1&isAllowed=y)). Eivind liker det meste som har med programmering å gjøre, både serverside og frontend. Han har hovedsaklig jobbet på Java-baserte systemer, men har interesse og kjennskap til de fleste programmeringsspråk.

Eivind er en svært motivert og positiv person som er aktiv i fagmiljøet. Han har holdt mange presentasjoner i forskjellige faglige fora, og er en av de få som har holdt foredrag på JavaZone i over 10 år.

De siste 5 årene har Eivind jobbet med modernisering av Skatteetatens datasystemer. Her er det brukt Java for å lage en distribuert mikro-tjeneste arkitektur. Eivind har vært sentral i utviklingen av flere komponenter for asynkronitet og jobb-kjøring. Han har snakket om erfaringer fra Skatteetaten knyttet til grid-teknologi og concurrency på de 3 siste JavaZone-konferansene, og nå sist på [flatMap i 2015](http://2015.flatmap.no/waaler.html#session).

Eivind bor på Jar med en kone og to barn. På fritiden er han glad i å fotografere, seile, løpe og klatre. På vinterstid forsøker han å lære sønnen sin å kjøre snowboard. Mange av oss kjenner Eivind fra før, og vi vet han er en likandes kar med glimt i øyet. Vi er glade for at han valgte å begynne hos oss.

Velkommen til Kodemaker!


