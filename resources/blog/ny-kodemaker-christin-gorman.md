:title Christin Gorman
:published 2016-03-08
:illustration /photos/blog/christin.jpg
:presence twitter ChristinGorman, github ChristinGorman, linkedin /in/christin-gorman-2321aa1


:body

Christin begynner i Kodemaker 1. april. Hun er en erfaren og trivelig programmerer og humørspreder.  Hun fikk sin første jobb som utvikler i 2000 for å finansiere mastergraden i data som hun ble ferdig med i 2003. Siden den gang har hun fått opparbeidet seg bred erfaring innen programmering. Fra risikoanalyse, til kontrollsystemer for seismisk datainnsamling, til saksbehandling med integrasjon mot fellestjenester i norsk offentlig sektor. Hun har jobbet med både C#, C++, Swift, Android og Javascript, men mest Java de siste årene.  Nå har hun lyst til å sette seg bedre inn i Clojure. 

I tillegg til programmeringsferdigheter er hun en [engasjerende foredragsholder](https://vimeo.com/search?q=christin+gorman) og har blant annet noen av de mest sette foredragene på JavaZone. En underholdende [software-blogg](http://kranglefant.tumblr.com) har hun også, der hun blant annet skriver om software design/arkitektur.

Christin bor i Drammen med mann og to barn.  På fritiden jobber hun og mannen på et spillkonsept med egenutviklede roboter, dessuten prøver hun å sette seg inn i Minecraft-modding sammen med barna. 

Vi gleder oss til å ha deg med på laget, velkommen til Kodemaker!

Les mer om [Christin](/christin)


