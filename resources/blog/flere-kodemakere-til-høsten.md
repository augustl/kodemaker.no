* Flere kodemakere til høsten?
29.05.2010 - Jobb – Ledige stillinger

Vi regner med at vi i løpet av ikke altfor lang tid vil være omtrent 25 dyktige
konsulenter i Kodemaker. Og det er ikke sikkert at vi ønsker å bli noe særlig
større enn det. Kanskje 30, men neppe mer.

Da er det veldig viktig at vi rekrutterer riktig, og finner de kandidatene som
passer perfekt inn i vårt allerede svært gode faglige og sosiale miljø. Vi har
fått med oss fire nye hittil i år, og tror ikke vi bør ta inn flere enn det til
høsten. Uansett om vi finner de aller best konsulentemnene ute i markedet, så
tar det litt tid å integrere nye personer.

Vi har allerede snakket med en del svært gode kandidater, men ønsker flest mulig
slike å snakke med før vi går videre i ansettelsesprosessene våre. Kanskje du er
en slik, og kunne tenke deg å bli en Kodemaker?

Isåfall kan du lese vår nye
[stillingannonse på FINN.no](http://www.finn.no/finn/job/fulltime/object?finnkode=22593228),
og ikke minst se gjennom resten av websidene våre.
