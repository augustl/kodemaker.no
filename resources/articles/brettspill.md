:title Brettspill på Geekend - Du kan være med!

:::lead

Nå er det snart Geekend, og hvilken bedre anledning til å få prøve
noen av de beste spillene som er å oppdrive i denne brettspillenes
gullalder? Bli med på en pause fra skjermen og bryn deg på dine mot-
eller medspillere rundt bordet.

:::body

[Meld deg på her!](https://docs.google.com/forms/d/1jmArGZmnrCjjMzKS9f8rp-wgH6DVI1ljHMni1DKwnSM/viewform)

## Men er det noe gøy da?

<img style="width: 13%" class="right" src="/photos/people/stian/side-profile.jpg">

> Da jeg deltok første gang var det bare så vidt jeg ble med, nå blir
> det ikke Geekend uten!
>
> -- Stian

Moderne brettspill kan ikke sammenlignes med Monopol, Risk, Ludo
eller Jakten på den forsvunnede diamanten. Moderne brettspill tar
kortere tid, og har vesentlig saftigere avgjørelser og interaksjon
mellom spillerne. Det er rett og slett skikkelig moro.

<img style="width: 13%" class="mtl right" src="/photos/people/christian/side-profile.jpg">

> Jeg har spilt brettspill med Magnar ved flere anledninger, og jeg
> har enda til gode å bli presentert for et spill jeg ikke har likt
> svært godt. Til og med kortspill som jeg tidligere har vært svært
> skeptisk til har vist seg å være meget underholdende. Jeg har
> tidligere tenkt at brettspill er bedre jo lengre tid de tar, men
> Magnar har vist meg opp til flere spill som er unnagjort på 20min og
> som alikevel er utrolig morsomme. Anbefales!
>
> -- Christian

Dessuten er det en unik sosial greie. De fleste aktiviteter vi gjør
sammen er aktiviteter vi gjør samtidig. Vi ser samtidig på film. Vi
sykler samtidig rundt i byen. Vi spiser mat samtidig. Når vi spiller
brettspill så får vi en mulighet til å interagere, bryne oss på
hverandre, bli bedre kjent på en annen måte.

<img style="width: 13%" class="mtm right" src="/photos/people/alf-kristian/side-profile.jpg">

> Skal innrømme jeg var litt skeptisk da Magnar foreslo et spill som
> handlet om å by på kunst, men det var innmari gøy! I tillegg ble det
> en veldig hyggelig kveld, der jeg ble bedre kjent med nye gode
> kollegaer.
>
> -- Alf Kristian

Det er også et visst samsvar mellom å ha glede av systemene i
brettspill, og å ha glede av systemene i programmering.

<div class="mod">
<blockquote class="twitter-tweet" lang="en"><p>I find that learning about board game systems and mechanics stimulates the same brain center as studying programming languages.</p>&mdash; Fogus (@fogus) <a href="https://twitter.com/fogus/statuses/434309784292978688">February 14, 2014</a></blockquote>
<script async src="//platform.twitter.com/widgets.js" charset="utf-8"></script>
</div>

Overbevist? [Meld deg på her!](https://docs.google.com/forms/d/1jmArGZmnrCjjMzKS9f8rp-wgH6DVI1ljHMni1DKwnSM/viewform)

## Hva skal vi spille?

Et spill som er fantastisk gøy med 7, kan være ganske dårlig med 3.
Det samme omvendt. Noen spill kan man være 2 eller 4 på, men ikke 3
eller 5.

Jeg prøver etter beste evne å finne bra spill til den gjengen vi blir.
Her er noen aktuelle kandidater:

<img style="width: 40%; float: left; margin-right: 15px;" src="/illustrations/hobbies/galaxy-trucker.jpg">

### Galaxy Trucker - 2-4 spillere

Bygg romskipet ditt av løse deler fra midten av bordet, før du blir
sendt ut i rommet i din vaklevorne kreasjon. Det kan raskt bli til at
rompirater og meteorsvermer slår løs biter av skipet, og du hangler i
mål med en tredjedel av skipet du satte ut på ferden med.

### Werewolf - 6-8 spillere

Et spill med skjulte roller. Er du varulv eller landsbybeboer? Om
natten spiser varulvene en av spillerene, om dagen må alle prøve å
finne ut hvem de skal lynsje. Et spill om deduksjon, bløffing og å
lyve til vennene sine.

<img style="width: 40%; float: right; margin-left: 15px;" src="/illustrations/hobbies/king-of-tokyo.jpg">

### King of Tokyo - 3-4 spillere

Hvem blir kongen av Tokyo? Vi spiller store monstere som skal knuse
Tokyo - og hverandre. Du får poeng for å slenge rundt pølseboder,
eller knuse atomkraftverk, kanskje får du et eget nyhetsteam som
følger deg rundt, men for det meste blir spillet avgjort når siste
monster står igjen alene.

### Escape: The Curse of the Temple - 3-5 spillere

Et samarbeidsspill som garantert ikke tar mer enn 10 minutter. For
etter 10 minutter kollapser tempelet og alle som ikke har kommet seg
ut er knust. Spillet går ikke på tur, men alle spiller samtidig. Det
er helt avgjørende å samarbeide for å komme seg ut.

### Space Cadets: Dice Duels - 6 spillere

To lag av tre spillere duellerer i rommet. Et hektisk spill som går i
sanntid med mye roping, frenetisk trilling av terninger og mye latter
når ting ubønnhørlig går skrekkelig galt.

Høres gøy ut? [Meld deg på her!](https://docs.google.com/forms/d/1jmArGZmnrCjjMzKS9f8rp-wgH6DVI1ljHMni1DKwnSM/viewform)
