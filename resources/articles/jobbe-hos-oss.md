:title Jobbe i Kodemaker?
:layout simple

:lead

*I Kodemaker er vi 24 konsulenter som gjør karriere av å være utviklere — ikke
powerpoint-arkitekter, fagansvarlige eller mellomledere.*

<img src="/fullsize-photos/stemning1.jpg"/>

Hos oss er det ingen administrativ karrierestige. Vi mener at systemutvikling er
et yrke man svært gjerne kan utøve hele livet — ikke noe man trenger å bli
forfremmet ut av.

Vi utvikler oss gjennom stadig nye utfordringer i prosjekt. Mange av oss har
hatt ansvar for frontend i ett prosjekt, backend i det neste, og ops deretter.
Av og til sjonglerer vi flere baller i samme prosjekt også — gjerne i et team av
Kodemakere.

Høres det ut som noe for deg?

Selv om vi sitter hos mange forskjellige kunder møtes vi ofte for faglige og
sosiale samlinger. Da blir det lyntaler, workshops, egenlæring og ikke helt
sjeldent en konkurranse i noe ingen nødvendigvis er spesielt gode i. Samlinger
avsluttes gjerne med en middag uten stramme budsjetter. Vi bruker mye tid på det
sosiale ellers også. Herunder årlig utenlandstur, årlig vintertur med hele
familien, julebord og sommerfest med partner for å nevne noe.

## Hvem er du?

- Minimum 5 års erfaring som utvikler
- God på skriftlig og muntlig kommunikasjon
- Liker å jobbe i team
- Opptatt av å utvide horisonten ved å lære nye teknologier, ta nye type prosjekter
- Ikke redd for å ta roret og peke ut retning

Vi ser ikke etter erfaring med spesifikke teknologier: Vi skaffer oppdrag til
konsulentene våre, og legger stor vekt på hva den enkelte kan, ønsker å lære
seg, og er ellers opptatt av å “bruke det rette verktøyet for jobben”. Det siste
året har vi hatt betalte oppdrag der vi har jobbet med Elm, Clojure,
ClojureScript, Python, Java, Go, Groovy, Kotlin, TypeScript, JavaScript,
Node.js, AWS, Azure, Kubernetes, Android, iOS og masse annet.

<img src="/fullsize-photos/stemning2.jpg"/>

Kodemaker eies 100% av oss som jobber her. Allerede etter 1 år er du medeier, og
etter bare 3 år er du partner/eier på lik linje med alle andre. Det betyr årlig
utbytte, stor mulighet til å påvirke veien videre og en arbeidsgiver som
virkelig brenner for å lage en attraktiv arbeidsplass for sine ansatte. Styret
vårt består også av ansatte og velges hvert år. Kodemaker er stedet for deg som
ønsker kontroll over egen arbeidsplass.

Kodemaker lever av sitt navn og rykte, noe vi er sammen om å røkte. Dersom du
liker å holde foredrag, blogge, lage podcast, eller gjøre andre ting som blir
lagt merke til er det et stort pluss, og noe vi har gode ordninger for å støtte.

Vi ønsker oss større mangfold: kvinner og søkere fra andre underrepresenterte
grupper oppfordres spesielt til å søke.

## Ta kontakt

Vi biter ikke, så ta gjerne kontakt med [Kolbjørn](/kolbjorn/), hvis du er
interessert. Evt. [en av oss andre](/folk/). Du kjenner kanskje noen fra før?
Fyr av en mail til [kontakt@kodemaker.no](mailto:kontakt@kodemaker.no), så avtaler
vi en prat, lunsj eller kaffekopp.

<img src="/fullsize-photos/gruppebilde.jpg"/>
