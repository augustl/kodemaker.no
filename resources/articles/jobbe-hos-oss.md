:title På tide med ny jobb?

:aside

<a href="/magnus/"><img src="/photos/people/magnus/side-profile-cropped.jpg"></a>

[Magnus Rundberget](/magnus/) <br>
<q>Vi tilbyr de rette kandidatene en jobb med større faglig, sosialt og økonomisk
utviklingspotensiale enn man finner i de fleste andre konsulenthus.</q>

<a href="/torstein/"><img src="/photos/people/torstein/side-profile-cropped.jpg"></a>

[Torstein Meland](/torstein/) <br>
<q>Jeg har fått barn hver sommer i det siste, og synes det har vært rimelig greit
å ta 10 uker fri uten å spørre sjefen om lov...</q>

<a href="/finn/"><img src="/photos/people/finn/side-profile-cropped.jpg"></a>

[Finn J. Johnsen](/finn/) <br>
<q>Fra dag 1, forsto eg at her va det litt annerledes. Her blei eg involvert i
alle kundeforhold, kontrakter, lønninger og timepriser. Åbenhet. Det må en
liga!</q>

:lead

### Kanskje du blir Kodemaker?

Du har mer enn 4 års erfaring når du begynner å tenke på Kodemaker som din neste (og kanskje siste) arbeidsgiver. Du er selvstendig, faglig flink og ikke minst sosial. Du søker nye utfordringer og et sted du kan trives med god personlig økonomi.

Vi har det godt. Både sosialt, økonomisk og faglig ønsker vi å tro at vi er blant de beste i klassen. Ihvertfall de klassene vi kjenner til og finner det naturlig å sammenligne oss med.

Vi er konsulenter og hvis tidvis varierende fysisk arbeidsplass, nye oppgaver og nye ansikter er din greie, så vil du kanskje jobbe hos oss?

De fleste av oss har jobbet i et større konsulentselskap tidligere, og kjenner derav godt til konsulentrollen fra før. Det er imidlertid mange store og viktige forskjeller også. Les mer nedenfor!





### Kolleger?

Hvem blir de nye kollegaene dine?

Tja. Kodemakere holder et høyt faglig nivå, men minst like viktig er det å fungere godt sammen sosialt. Både blant kollegaer og ikke minst kunder. Det hjelper ikke å være aldri så flink, hvis du ikke klarer å gi en tommel opp eller konstruktiv kritikk med et påfølgende smil.

Vi har en god del samlinger av sosial karakter, og sørger for at alle blir godt kjent med hverandre. Ja, det hender at vi kjører ‘random’ bordplassering på middag ;). Det skal fungere bra, ellers så har vi gjort noe feil. Vi har diverse turer og arrangementer (som de fleste andre), bare at våre er litt morsommere. Kanskje. De inkluderer også partner (hvis du har), og av og til også en skokk av barn (våre egne).

Og best av alt? Det er få forslag til sosiale aktiviteter i Kodemaker som det ikke blir noe av. Har du en idé og et snev av gjennomføringskraft, så ligger veien åpen for din drømmedag med Kodemaker…





### Eierskap og lønn

Vi eier oss selv. Det er ingen stor eier som er ute etter å selge flest mulig timer og prosjekter for å skumme egen fløte. Vi har en stigemodell hvor alle nye Kodemakere blir likestilte eiere i firmaet etter ‘kort’ tid. 3 år. Det betyr at pengene som renner inn havner i våre lommer. 

Vi har en lønnsmodell som er utelukkende provisjonsbasert. Det betyr at du er flink, og har brukbar tro på deg selv som konsulent før du begynner hos oss. Det kan virke litt skremmende for noen, men i praksis er det veldig enkelt. Du tjener bedre enn de fleste andre steder når du først har kommet over til Kodemaker (og det er før du har begynt å få årlige utbytter på toppen av det hele). Men det krever et snev av selvtillit å komme hit.

Det er mange andre økonomiske godbiter også, men de kan du få vite mer om når du tar kontakt senere.





### Oppdragene

I Kodemaker søker vi faglig utfordrende oppgaver. Vi legger vekt på at den enkelte Kodemaker i stor grad velger oppdraget sitt selv, og det er ingen som ‘sendes’ til oppdrag X. Du vet hva oppdraget går ut på når du sier ja. Du vet som regel hvem du skal jobbe sammen med. Du vet hvor lenge kontrakten varer og hvilke merkantile forhold som gjelder. Og alt du eventuelt ikke vet forsøker vi å kartlegge før sjefen signerer på en avtale. Som regel treffer vi ganske så bra, men alle kan gjøre feil ;)

Og trives du ikke optimalt i oppdraget ditt, så er veien kort til en ny kunde når kontraktsperioden er over. Vi er konsulenter og kundene vet at vi ikke blir hos dem til evig tid. Det kalles fast ansatte. Vår ambisjon er å sjelden inngå avtaler som varer mer enn 3-6 måneder om gangen, selv om horisonten for oppdraget gjerne kan være 12-18 måneder.Vi har et svært godt internt fagmiljø, og det diskuteres heftig angående hva som er beste måten å løse diverse problemer på. Vi er ikke redde for å spørrehverandre, og ser på det hele som et ledd i å gjøre hverandre bedre. På våre jevnlige medarbeidersamlinger kjører vi egne sesjoner med lyntaler, og iveren etter å holde disse lyntalene er overveldende. Som regel har vi mange flere forslag enn det vi har tid til å ta med.





### Kundene

Vi har mange forskjellige type kunder, og vi ‘sliter’ med at veldig mange av de ønsker å beholde både deg og dine kollegaer i lang tid. Det betyr at både vi og de er rimelig fornøyd med situasjonen i de fleste tilfeller.

Det er viktig for oss å ha kunder som er ambisiøse og litt stolte av det de har tenkt å lage. Det blir en bedre kjemi og oftest mer inspirerende når kunden brenner for det vi skal lage sammen med dem.

Vi holder oss primært unna alt som finnes av store (for store) prosjekter, og sørger for å få innpass i miljøer hvor vi kan utgjøre en forskjell. Mye mer spennende for alle parter om man er en viktig bidragsyter i et mindre og spennende prosjekt, enn om du fremdeles skal betraktes som en ‘ressurs’ i det store puslespillet. Da blir du apekatt.





### Salg

Vi driver i liten grad med oppsøkende salg, og det meste av nye henvendelser kommer fra våre eksisterende kontakter. Når Kodemakerne gjøre en god jobb hos kundene blir de husket. Ansatte hos kundene bytter jobb, og plutselig har vi en ny potensiell kunde på telefonen. 

Vi har også en daglig leder som er mye på farten. Vi tror han er forholdsvis uredd når det gjelder å ta kontakt med spennende folk. Han sier det er lett å snakke med potensielle kunder om muligheter når man kan vise til Kodemaker som referanse.  Salgene kommer ofte en stund i etterkant.

Du som selger? Vi forventer at du bidrar, men det betyr i praksis at du bare forteller Kolbjørn om signaler du fanger opp. Salgsprosesser styres av ham. Han tar som regel med seg noen hyggelige Kodemakere i innsalgsmøter, men salgsbonusen havner hos deg som var årsaken til at det ble opprettet kontakt i utgangspunktet.





### Så hvor vanskelig kan det være? ;)

Ingen av oss biter, så ta gjerne kontakt med Kolbjørn, hvis du er interessert. Evt. en av oss andre som du finner på sidene våre. Du kjenner kanskje en av oss? Det enkleste er kanskje [kontakt@kodemaker.no](mailto:kontakt@kodemaker.no), så avtaler vi en prat, lunsj eller kaffekopp?

Du er ikke redd for å bli kjent med nye folk, og er du på jakt etter nye spennende eventyr, så har du helt sikkert en du har lyst til å ha med deg av kaliber? Det er lov å leke med tanken ihvertfall.