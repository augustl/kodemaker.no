:title På tide med ny jobb?

:aside

<a href="/magnus/"><img src="/photos/people/magnus/side-profile-cropped.jpg"></a>

[Magnus Rundberget](/magnus/) <br>
<q>Vi tilbyr de rette kandidatene en jobb med større faglig, sosialt og økonomisk
utviklingspotensiale enn man finner i de fleste andre konsulenthus.</q>

<a href="/yen/"><img src="/photos/people/yen/side-profile-cropped.jpg"></a>

[Yen Xu](/yen/) <br>
<q>Jeg skulle ønske det var flere jenter her!. Gutta er morsomme typer, og jeg er
sikker på at de også hadde satt pris på flere jenter i miljøet vårt.</q>

<a href="/torstein/"><img src="/photos/people/torstein/side-profile-cropped.jpg"></a>

[Torstein Meland](/torstein/) <br>
<q>Jeg har fått barn hver sommer i det siste, og synes det har vært rimelig greit
å ta 10 uker fri uten å spørre sjefen om lov...</q>

<a href="/finn/"><img src="/photos/people/finn/side-profile-cropped.jpg"></a>

[Finn J. Johnsen](/finn/) <br>
<q>Fra dag 1, forsto eg at her va det litt annerledes. Her blei eg involvert i
alle kundeforhold, kontrakter, lønninger og timepriser. Åbenhet. Det må en
liga!</q>

:lead

### Hvem sin feil er det at du kjeder deg på jobben?

Vi er i utgangspunktet ikke så veldig ivrig på å bli flere, men tror at det kan
dukke opp et menneske i ny og ne som passer inn hos oss. Isåfall appellerer
denne annonsen til deg. Du har uansett minst 5 års erfaring, er den skarpeste
kniven der du jobber i dag og føler at tiden er moden for å ta steget over til
noe nytt. Vi tilbyr den rette kandidaten en jobb med større faglig, sosialt og
økonomisk utviklingspotensiale enn man finner i de fleste andre konsulenthus.

### Hvem er du?

Du er en faglig dyktig, initiativrik og sosialt intelligent person. Du er
selvdrevet, lærelysten og har sannsynligvis høyere utdanning. Kanskje begynner
du å bli lei av å være en liten brikke i en større bedrift, og kunne ønske deg
en arbeidsplass med større faglig, økonomisk og sosialt utviklingspotensiale?

### Ekstern faglig utvikling

Vi er et miljø som setter faglig utvikling høyt. Med massiv erfaring fra store
konsulenthus/organisasjoner vet vi hvor vanskelig det ofte kan være å komme seg
på interessante kurs og konferanser. Vi tror at dyktige konsulenter med noen år
på baken selv er i stand til å vurdere hvilke kurs man bør gå på, og ikke minst
vil gå på.

Vi setter årlig av 50.000,- kroner til hver konsulent til kurs og konferanser.
Summen skal dekke alle kursavgifter og eventuelt reise og opphold.
Erfaringsmessig velger de fleste av våre konsulenter å finne seg en interessant
konferanse i utlandet. Ofte slår man seg da sammen med kollegaer eller andre
bekjente, og får en tur med stort utbytte både sosialt og faglig. I år hadde vi
for eksempel en gjeng på tolv glade gutter på QCon i London. Vi pleier å ha egen
stand på JavaZone, og her får vi også godt med faglig påfyll. I tillegg deltar
mange på diverse ‘meetups’ som arrangeres rundt omkring i Oslo-området.

### Intern faglig utvikling

Vi har et svært godt internt fagmiljø, og det diskuteres heftig angående hva som
er beste måten å løse diverse problemer på. Vi er ikke redde for å spørre
hverandre, og ser på det hele som et ledd i å gjøre hverandre bedre. På våre
jevnlige medarbeidersamlinger kjører vi egne sesjoner med lyntaler, og iveren
etter å holde disse lyntalene er overveldende. Som regel har vi mange flere
forslag enn det vi har tid til å ta med.

### Økonomiske muligheter

For å være attraktive for de dyktigste har vi et belønningssystem som er blant
markedets beste. Vi har meget små administrasjonsutgifter, og har konstruert en
modell som gir svært god avkastning for alle involverte parter.

### Trivsel og frihet

Det er viktig å trives i hverdagen. De fleste av oss trenger tid til å pleie
familie og venner, samt dyrke sine andre interesser. Våre konsulenter har derfor
minimum seks ukers ferie, og vi legger ikke opp til at vi skal måtte jobbe masse
overtid i dårlig styrte prosjekter.

### Vi satser stort på sosiale treff

Hver vinter samler vi en weekend alle konsulenter med famile på et egnet sted i
fjellet. Her slår vi oss løs med god mat og drikke, og arrangementer som både
små og store setter pris på. Hver høst drar hele firmaet på tur til et egnet
sted i inn- eller utland for å pleie våre interne sosiale relasjoner. Dette er
viktig for å skape en god stemning internt i selskapet, og man blir kjent med
sine kollegaer på en annen måte. Vi forsøker å ha utradisjonelle julebord og
sommerfest med følge. Våre kjærester/samboere/ektefeller setter stor pris på å
få møte hverandre og oss med jevne mellomrom. Flere ganger i året samles alle i
firmaet til strategisamlinger på et egnet hotell med overnatting. Foruten faglig
og administrativt påfyll unner vi oss en bedre middag og en festlig aften.
